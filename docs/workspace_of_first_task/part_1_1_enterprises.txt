Καταστηματάρχες: Για τις επιχειρήσεις που δραστηριοποιούνται στον χώρο των προϊόντων τεχνολογίας – ανεξάρτητα από το μέγεθός τους – το ηλεκτρονικό παρατηρητήριο δύναται να προσφέρει τόσα οφέλη όσα και ο βαθμός που η εκάστοτε επιχείρηση επιλέγει να αλληλοεπιδρά  με την διαδικτυακή εφαρμογή. Πρώτα και κύρια, θα γίνεται εμφανές μέσω της διαδικτυακής υπηρεσίας μας ποια καταστήματα διαθέτουν τις πιο ανταγωνιστικές τιμές για κάθε προϊόν και, κατ’ επέκταση, θα δίνεται η δυνατότητα διαφήμισης των εν λόγω επιχειρήσεων. Παράλληλα, θα δίνεται η δυνατότητα στενότερης συνεργασίας με το ηλεκτρονικό παρατηρητήριο, από την οποία μία επιχείρηση θα μπορεί να λαμβάνει πληροφορίες και στατιστικά στοιχεία ανάλογα με τη χρήση, τις επιθυμίες και τις επιλογές των χρηστών της εφαρμογής. Τα στοιχεία αυτά θα φανούν ιδιαίτερα χρήσιμα για την εσωτερική λειτουργία ενός καταστήματος (π.χ. για να σφυγμομετρήσει τις τάσεις της αγοράς ή να αξιολογήσει τα περιθώρια κέρδους ανάλογα με τις τιμές των προϊόντων του).
