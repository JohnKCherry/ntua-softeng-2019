Devs: Οι δημιουργοί έχουν ως κίνητρο κυρίως το κέρδος που θα τους αποφέρει η συγκεκριμένη εφαρμογή. Προκειμένου να έρθει αυτό ως δημιουργός πρέπει να
δημιουργήσει τις κατάλληλες συνθήκες έτσι ώστε να προσελκύσει όλο και περισσότερο κόσμο. Το επιχειρησιακό μοντέλο του δημιουργού λοιπόν είναι να συγκεντρώσει
πληροφορίες, δεδομένα και μεταδεδομένα που προέρχονται από τις ενέργειες του χρήστη στο διαδίκτυο έτσι ώστε να γνωρίζει τις ανάγκες τις αγοράς και τις τάσεις
των χρηστών και περαιτέρω των καταναλωτών. Ταυτόχρονα, στο επιχειρησιακό μοντέλο από τη σκοπιά του δημιουργού εντάσσεται και η διάδοση της εφαρμογής μέσω της
χρήσης των πληροφοριών της από τρίτες εφαρμογές. Εν ολίγοις, θέλει η εφαρμογή να γίνει - συν τοις άλλοις - μία λειτουργική και χρήσιμη πλατφόρμα, που θα προσφέρει
τις πληροφορίες που συγκεντρώνει από την αγορά σε όποιο άλλο σύστημα θέλει να τις αξιοποιήσει (μέσω π.χ. των API της), εγκαθιδρύοντας έτσι στην αγορά των
ηλεκτρονικών συσκευών μία αρχιτεκτονική/οικοσύστημα συνεχούς επικοινωνίας/ανταλλαγής πληροφοριών μεταξύ καταναλωτών και επιχειρηματιών, η οποία μπορεί στη
συνέχεια να διανθιστεί περαιτέρω, "χτίζοντας" πάνω της και άλλες εφαρμογές ή/και υπηρεσίες (π.χ. χρήση των πληροφοριών της εφαρμογής από εφαρμογές χαρτών).
